Il-Pronomi Personali u n-Negattiv tagħhom
	jiena:		m’jiniex / m’iniex	m'jiena		[MHUX mjiniex miniex mjiena]
	 jien:		m’jienx			m’jien		[MHUX mjienx mjien]
	inti:		m’intix			m’inti		[MHUX mintix minti]
	 int:		m’intx			m’int		[MHUX mintx mint]
	huwa:		mhuwiex			mhuwa		[MHUX m’huwiex m’huwa]
	  hu:		mhux			mhu		[MHUX m’hux m’hu]
	hija:		mhijiex			mhija		[MHUX m’hijiex m’hija]
	  hi:		mhix			mhi		[MHUX m’hix m’hi]
	aħna:		m’aħniex		m’aħna		[MHUX maħniex maħna]
	intom:		m’intomx		m’intom		[MHUX mintomx mintom]
	huma:		mhumiex			mhuma		[MHUX m’humiex m’huma]

	hemm:	m'hemmx / ma hemmx
	hawn:	m'hawnx / ma hawnx
	(Dawn mhumiex pronomi personali b’hekk in-negattiv mhux magħqud.)

-----

Il-ma tan-negattiv tista’ tinkiteb sħiħa ma jew imqassra m’ qabel kliem li jibda bil-vokali, bil-għ jew bl-h.
	ma hemmx	/	m’hemmx
	ma hawnx	/	m’hawnx
	ma għandux	/	m’għandux
	ma għażilx	/	m’għażilx
	ma hemiżx	/	m’hemiżx
	ma afdax	/	m’afdax

Dan ma jgħoddx għall-verbi ta’ nisel barrani li z-zokk tagħhom fil-Malti jibda bil-vokali i.
	ma infurmatx
	ma interroganix

-----

Il-Prepożizzjonijiet ġo, ma’, sa, ta’ + l-artiklu jingħaqdu dejjem mal-artiklu anke quddiem kliem li jibda bil-vokali, bil-għ u bl-h.
	ġol-università (ġo + l-università)
	mal-erbat irjieħ (ma’ + l-erbat irjieħ)
	sal-għalqa (sa + l-għalqa)
	sal-aħħar (sa + l-aħħar)
	sal-Italja (sa + l-Italja)
	tal-hena (ta’ + l-hena)
	tal-Amerikani (ta’ + l-Amerikani)
	tal-orsijiet (ta’ + l-orsijiet)

-----

Il-Prepożizzjonijiet ma’, sa, ta’ jistgħu jinkitbu sħaħ jew imqassrin (m’, s’, t’) qabel kliem li jibda bil-vokali, bil-għ jew bl-h.
	ta’ April		/	t’April
	ta’ hemmhekk		/	t’hemmhekk
	ta’ Ugo			/	t’Ugo
	ma’ Elena		/	m’Elena
	ma’ għeluq is-sena	/	m’għeluq is-sena
	sa issa			/	s’issa
	sa April		/	s’April
	sa Awwissu		/	s’Awwissu
	sa Ottubru		/	s’Ottubru

-----

Il-Prepożizzjoni 'xi'
	xi mkien [MHUX x’imkien]
	x’inhu
	X’intom tagħmlu?
	xi ġmiel
	X’intenzjoni għandek?
	xi ħadd
	xi ħaġa
	xi drabi
	xi kultant
	Xi llaħwa qed tgħid illum?
	xi minn daqqiet
	xi l-ħamsa ta’ filgħaxija

-----

Il-Prepożizzjoni 'fi'
	fi mnieħrek [MHUX f’imnieħrek]
	
-----

Il-Konjugazzjoni ta’ Verb bi Pronom Dirett magħqud ma’ Pronom Indirett

jitimgħuhielek
          ilbieraħ hi temgħet
          ilbieraħ hu tema’
               MUDELL kiser
	  illum hu se jikser
	illum huma se jiksru + lilha + lilek
                      jiksruha
                      jiksruhielek
                      jik sr uhielek
                      jitimgħuhielek
                         |
               żdiedet l-i tal-leħen

jagħmluhulhom
	  ilbieraħ hu għamel
	        MUDELL rikeb
	  illum hu se jirkeb
	illum huma se jirkbu + dak + lilhom
	              jirkbuh
	              jirkbuhulhom
	              jir kbuhulhom
	              jagħmluhulhom

-----

bi + iex = biex
fi + iex = fiex [MHUX fhiex]
xi + iex = xiex

daqs + iex = daqsiex [MHUX daqshiex]
għal + iex = għaliex

-----

bi + ħala = bħala

-----

Id-Direzzjonijiet qatt ma jieħdu sing.
	- taqsiriet ta’ lil
	- il-virgoletta hi dik tal-għeluq

	’l hawn
	’l hinn
	’l hemm
	’l bogħod
	’il bogħod
	mar ’il fuq
	ħarsa ’l fuq
	dar ’l isfel
	tixmira ’l isfel

-----

Il-Warda tal-Irjieħ
	L-irjieħ dejjem jinkitbu bl-ewwel ittra kapitali, pereżempju t-Tramuntana.

L-irjieħ huma:
	Tramuntana		N
	Grigal			NE
	Lvant			E
	Xlokk			SE
	Nofsinhar		S
	Lbiċ			SW
	Punent			W
	Majjistral		NW

-----

L-istaġuni, meta miktubin f'nofs sentenza, qatt ma jkollhom l-ewwel ittra kapitali.
	Dawn huma s-sajf, ix-xitwa, ir-rebbiegħa u l-ħarifa.

-----

vokali + zzjoni
	sitwazzjoni
	vokazzjoni
	prepożizzjoni
	oppożizzjoni
	addizzjoni
	awtorizzazzjoni
	diżindustrijalizzazzjoni
konsonanti + zjoni
	manutenzjoni
	funzjoni
	intenzjoni
vokali / konsonanti + żjoni
	okkażjoni
	persważjoni
	konklużjoni

vokali + ssjoni
	purċissjoni
	missjoni
konsonanti + sjoni
	pensjoni
	tensjoni

-----

kafè / te
diġà / ġa
viċirè / re
mamà / ma
papà / pa / Papa

Kliem li mhux Semitiku, li fih żewġ sillabi jew iktar, l-aċċent ikun fuq l-ewwel vokali mill-aħħar, u l-aħħar ittra hija vokali mela dik il-vokali tkun aċċentata.

xanxè
virtù
spiritwalità

-----

allaħares
jalla
mnalla / imnalla

-----

Xħin / x’ħin
	Xħin tkun komdu, għidli x’ħin hu ħalli xi s-siegħa mmorru nixtru xi ħaġa x’nieklu minn xi mkien fil-qrib.
xħin [= meta, waqt li]
	Xħin daħlu, marru jorqdu minnufih.
	Xħin tasal, ċempel il-qanpiena.

-----

vażun imfaqqa’ (m.) (Mudell: imkisser)
qasba mfaqqgħa (f.) (Mudell: imkissra)

-----

afli [= żgur li]
	Afli wiċċek tost wisq, biex qed terġa’ titlobni dak li ma ħaqqekx!

Afrika [MHUX Affrika]
Afrikan [MHUX Affrikan]

aġent direttur
aġent president

akkrettu
	L-ewwel elfejn ewro li qalgħu poġġewhom il-bank akkrettu tiegħek.

a la Taljana
a la xanxè

allaħares [= gwaj jekk jiġri hekk]
	Imma allaħares ma jaslux il-passaporti... Kif nistgħu nsiefru mingħajrhom?

adolexxenti [MHUX adoloxxenti]

ammen [MHUX amen]

anti-Amerikan (prefiss + sing + ittra kapitali)
anti-Taljan
antieroj
antiinflammatorju / antinflammatorju

apposta
	Din mhix kumbinazzjoni; din għamilhieli apposta biex jinkini.
	Xtrajna żebgħa apposta li l-ħażiż ma jaqbadx magħha.
t’apposta
	Waqt il-logħba xejjirlu daqqa ta’ sieq t’apposta.
tal-apposta
għal t’apposta
	Jissejjaħ delitt doluż meta r-reat ikun twettaq għal t’apposta u b’malizzja.
għal tal-apposta
	Kienet kumbinazzjoni; ma ngħidx li kixfuh għal tal-apposta.

arabesk [MHUX għarabesk]
Arabiżmu [MHUX Għarabiżmu]
Arabja [MHUX Għarabja] 
(iżda Għarab, Għarbi)

arċiimmatur / arċimmatur (giddieb)

assistent kummissarju

awlillejl / ewlillejl [= il-lejla ta’ qabel]
	Kristu talab awlillejl qabel ma bata.

awtoanaliżi
awtosuġġestjoni

Awwissu [MHUX Awissu]

ażma [MHUX ażżma]
ażmatiku [MHUX ażżmatiku]

barra minn dan

barra minn hekk

beħsiebu / biħsiebu / beħsiebni / beħsiebi / biħsiebni / biħsiebi [= għandu/i f’moħħu/i li]
	Jgħidu x’jgħidu, biħsiebi mmur illum stess.
	Fil-btajjel tas-sajf beħsiebhom jerħulha lejn l-Alaska.

bejn ħaltejn [MHUX ħalltejn]

beritta [MHUX berritta]

bħalissa [= f’dan il-ħin/żmien]
	Bħalissa ma nistax niftakar x’jismu z-ziju tal-mara.

bħalkieku / bħallikieku [= qisu]
	Bħallikieku jekk jogħla ż-żejt mhux kulħadd se jlaqqatha!
	Oqgħod attent minnha, għax taf tiksrek bħalkieku xejn.

bħalma
	Bħalma lkoll tafu, wasalna biex intemmu ħidmitna.

bħal meta

bħal xejn

bhima (s.)
bhejjem (pl.) [MHUX bejjhem]

Bibbja
bibliku [MHUX bibbliku]
biblista [MHUX bibblista]

bies (pl. bisien) [MHUX bież]

bilfors
	Bilfors li ma ftehemniex
ta’ bilfors
	Dan dmirek u trid tagħmlu ta’ bilfors

bil-ġiri
bilġri [= dlonk]
	Malli lemaħni telaqhom u ġie bilġri ħdejja.

bilħaqq [= qed niftakar]
	Bilħaqq, għax kont sa ninsa, inti taf li llejla għandna laqgħa, hux?

bilkemm [= kważi]
	Bilkemm laħaq daħal li ma bediex jargumenta.

bil-kif [= immensament]

billejl [= waqt il-lejl]
	Ħafna mis-serq isir billejl biex id-dalma tostor kollox.

bilqiegħda
	Mhux rispett li meta jidħol is-surmast fil-kamra tibqa’ bilqiegħda.

bilwieqfa
	Meta jindaqq l-Innu Malti nqumu bilwieqfa.

binhar [= waqt il-ġurnata]
	Nippreferi naħdem billejl milli binhar.

il-biża’ (m.) (fear) [NORMALMENT din tintuża u mhux tal-għ]
il-gideb (MUDELL)
	imma l-biża’ kien iwaqqafhom
biżgħa (one instance of fear)
gidba (MUDELL)

biżżejjed [= mhux iktar]
	Issa biżżejjed għax ħadtli rasi!

bużbież [MHUX busbies]

bużbużnannu / bużbużnanna

dakinhar [= f’dak il-jum / f’dak iż-żmien]
	Mela nsejt x’kont għedtlek dakinhar?

dalgħodu
	Qed nipprova nispiċċa xogħli dalgħodu, imma fil-każ inkompli llejla.

dal-ħin

dal-lejl

dalwaqt / daqt [= fi ftit ħin ieħor]
	Stennieni ftit; dalwaqt inkun miegħek.
	Stennieni ftit; daqt inkun miegħek.

daparti
	Daparti tiegħi, qatt ma nqastu f’xejn, imma ħaddieħor ma nafx.

daqshekk
	Mhuwiex daqshekk importanti li timla din il-formola. 
għal daqshekk
	Għal daqshekk għamilt qorti?
minn daqshekk
	Minn daqshekk, ma nistax ingerger minnha.

dahar (Mudell: laħam)
dahri (Mudell: laħmi)
daharhom (Mudelli: laħamhom)

daqshekk [MHUX daqhekk, MHUX daqsekk, MHUX daqsek (id-daqs tiegħek)]

daqskemm
	Qed inħossni stordut daqskemm għandi ġuħ!
	Dalwaqt ninstabat mal-art daqskemm qed inħossni għajjien.

daqskieku, daqslikieku
	Il-ġolf refa’ l-karettun b’id waħda, daqslikieku kien banketta.

daqstant
	Ma kienx hemm daqstant nies fit-teatru.
	Issa la ħabrikna daqstant, se naqtgħu qalbna fl-aħħar?

daqsxejn [= ftit] [MHUX daqxejn]
	Rajt daqsxejn ta’ tifel jibki.
	Ħbieb, daqsxejn oħra u naslu
għal daqsxejn
	Tfixkel fit-tapit u għal daqsxejn ma ħadhiex għal wiċċu.

darba fill [= rari]

dawramejt
	Hu u ġej bil-ġirja, żelaq, dar dawramejt u spiċċa wiċċu ġol-ħajt.

dażgur [= bla dubju]
	Dażgur li għandha l-garanzija dil-magna tal-ħasil!

deha (v. to pass time)      heda (v. to stop)
nesa (MUDELL)               nesa (MUDELL)
DHJ                         HDJ
	nedhew                      nehdew
	ninsew                      ninsew

denn (sg.) [MHUX den]
denn (pl.) [MHUX dennji]

deputat kap

dettall (sg.) [MHUX dettal]
dettalji (pl.) [MHUX dettallji]
iddettaljat [MHUX iddettalljat]

dgħufija [MHUX djufija, MHUX dgħjufija]
(L-għerq huwa DGħF u fil-forma tan-nom ta’ kwalità jagħtina dgħufija, minkejja li l-għ hawn titlissen j.)

diq [MHUX dieq]
diqa [MHUX dieqa] (nom astratt bħal ħila riħa)
djieq [MHUX djiq] (verb inkoattiv 9F)

duħ [MHUX dugħ]

dvalja [MHUX tvalja]

dverna [MHUX tverna]

elettriċità
elettriku

ewwieq [MHUX ewieq]

fil-fatt [= fir-realtà]

filgħaxija
	Filgħaxija taqa’ s-sirda.
flgħaxija
	Kull flgħaxija ommi tħobb tmur timxi mixja minn Selmun sal-Mellieħa.

filgħodu
	Naħdem billejl, u filgħodu nsibha bi tqila biex inqum mis-sodda.

filwaqt [= fl-istess ħin li]
	Toni jħobb l-isfar, filwaqt li ħuh iħobb l-aħmar.
	Filwaqt li ma ntikx tort, lanqas nista’ nagħtik raġun.
fil-waqt
	Fil-waqt tal-mewt tiegħu, xtaq jerġa’ jara lil ibnu. 

fl-aħħar [= finalment]
sa fl-aħħar

ġaladarba
	Ġaladarba qed toġġezzjona, ikollna nwaqqfu l-proġett.

ġawhra (sg.)
ġawhar (pl.)

ġieli [= xi drabi]
	Tal-gass ġieli jiġi fid-disgħa ta’ filgħodu, u ġieli fil-ħdax.

ġiex [MHUX ġix]
ġixt bit-t marbuta

ġiżż
ġiżżejt
inġiżżek

gastrointestinali

Gran Mastru

grankè

għad illi
għad li

għafrit [MHUX għafrid]

għaġla [MHUX għaġġla]

għajjat (verb tat-2ni forma) [MHUX għajat]
għajjat (nom verbali bit-2ni vokali twila) [MHUX għajat]

għala
	għala biebu [= ma jimpurtah minn xejn]
	għala dejjem [= għal dejjem]
	għala għajnu [= ma jimpurtahx]
	għadda minn għala widnejh

għal biex [= sabiex]

għaldaqstant [= madankollu]
	Għaldaqstant qed niktbulek biex nitolbuk appuntament.

għalfejn [= għal liema skop]
	Għalfejn qed tkellimni hekk?

għal għarrieda [MHUX għall-għarrieda]

għalhekk [= għal dan l-iskop]
	Għandi l-karozza bil-ħsara, għalhekk ix-xogħol qed immur b’tal-linja.

għalissa [= sakemm jinbidlu l-affarijiet]
	Għalissa ma nistax immur narah.

għalkemm [= minkejja li]
	Għalkemm tilef ħafna lezzjonijiet, xorta għadda mill-eżami. 

għalkollox [= totalment]
	Issa qtajt qalbi għalkollox.
	Begħna d-dar tal-Mosta u ġejna noqogħdu Wied il-Għajn għalkollox.

għall-aħħar [= estremament]

għal li
għal li jista’ jkun

għalxejn [= bla riżultat siewi]
	Jgħidu li l-qasba ma ċċaqċaqx għalxejn.

għal xiex

Għarab
Għarbi 
(iżda: arabesk, Arabiżmu, Arabja)

għarax / għarrax [MHUX għargħax]

għarkopptejh [MHUX għarkobbtejh]
għarkupptejh [MHUX għarkubbtejh]
(varjanti)

għarrieda → għal għarrieda [MHUX għall-għarrieda]

għarukaża [= għajb]
	X’għarukaża! Ara ftit fejn mar jixħetha l-borża taż-żibel!
għarkaża
(varjanti)

l-għeja (n. astratt) (tiredness) [j waħda]
għejja (v. transittiv) (he amde tired someone else) [j doppja]

għeżżeż (to grind teeth)
 kisser MUDELL
	jgħeżżeż snienu

heżżeż (to shake)
kisser MUDELL
	jheżżeż ġismu

hawnhekk
	Ersaq ’l hawn u poġġi hawnhekk.
	Hawnhekk iltqajna ma’ għawġ ieħor.

hemmhekk
	L-imħallef widdbu biex ma jersaqx ’l hemmhekk.

heda (v. to stop)		deha (v. to pass time)
nesa (MUDELL)			nesa (MUDELL)
HDJ                     	DHJ
	nehdew				nedhew
	ninsew				ninsew

heżżeż [MHUX heżheż]

ħaltejn [MHUX ħalltejn]
bejn ħaltejn

id / id- / jd- (skont il-pronunzja)
	aħsel idek
	aħsel idejk
	erfa’ idek
	erfa’ jdejk
	tini idek
	tini jdejk
	f’idek
	f’idejk

imb [MHUX imb’]:
	ras imb ras [MHUX ras imb’ras]
	riħ imb riħ [MHUX riħ imb’riħ]
	wiċċ imb wiċċ [MHUX wiċċ imb’wiċċ]

imġiba (n.) [MHUX bil-ie]
imġibtu (a->ie ma tgħodx għax mhux verb)
imġibthom

impieg
impjieg
(varjanti)

impjegat

indipendenti

indenn (sg.) [MHUX inden]
indenja (v.)
indenji (pl.)

infatti [= tant hu hekk li]
	Sewwa qed tgħid, infatti jien dan għaddejt minnu.

inġenerali [= kollox ma’ kollox]
	Wara żmien twil tinħema fil-privat, id-deċiżjoni tħabbret lill-pubbliku inġenerali.

inizjattiva [MHUX inizzjattiva]

inkonsiderazzjoni [= meqjus, ikkalkulat]
	Meta niġi biex niġġudika, dawn il-fatturi serji jkolli noħodhom inkonsiderazzjoni.

inkwantu [= bħala, b’riferenza għal]
	Inkwantu għalina tinkwetax, għax aħna nafu nfendu għal rasna.

inkwistjoni
	Kellna ħafna każi ta’ korruzzjoni, imma l-każ inkwistjoni huwa l-agħar wieħed sa issa.

insè
	L-ikla insè ma kienet tgħid xejn, imma xorta ħadna pjaċir li ltqajna.

intant [= sadanittant]
	Suppost ġew jgħinuna kmieni. Intant,ħalli nkomplu bix-xogħol.

inter-Mediterranju

Iżlam [MHUX Islam]
Iżlamiku [MHUX Islamiku]

iżża ħajr

jalla [= nixtieq ħafna li]
	Nixtiqilkom kull ġid; jalla jkollkom ħajja hienja flimkien.

’k (bħala jekk imqassra) [MHUX ’kk]
	’k Alla jrid

Kap Kmandant

kar-
karozza [MHUX karrozza]
karru 
karretta [MHUX karetta]
karettun / karrettun (varjanti)

kas-
kasi kasek kasu kasha kasna kaskom kashom
	Agħti kasi!

il-każ (case)
	nagħtu każ [pereżempju]
fil-każ

każbar [MHUX kasbar]

kemm jista’ jkun
biex kemm jista’ jkun

kemxejn [= ftit]
	Din kwistjoni kemxejn delikata.
	Dan l-artiklu kemxejn itwal minn tal-bieraħ.	

kofinanzjat

kooperattiva / koperattiva

koordinatur / kordinatur

kontra
kontrija, kontrik, kontrih, kontriha, kontrina, kontrikom, kontrihom

kontroeżami

kreditur (iżda: krettu, akkrettu)

krettu [= fiduċja, stima]

kulħadd [= in-nies kollha]
	Kulħadd iħobb ftit tal-mistrieħ wara ġurnata xogħol.

kuljum [= f’kull ġurnata]
	Imur jara lil ommu kuljum.
	Din it-triq ngħaddi minnha kuljum għax-xogħol.

kull darba

kull fejn

kull meta

kull min

kull xejn

kullimkien [= f’kull post]
	Fittixtu kullimkien, u ma sibtu mkien.

kulma [= dak kollu li] (MHUX kull ma [il-frażi "kull ma" m'għadhiex teżisti])
	Mhux kulma jleqq deheb.

kultant [= xi drabi, mhux dejjem]
	Jien hawn kuntent, imma kultant tiġini x-xewqa tas-safar.
xi kultant
	Xi kultant jagħtini li mmur inkellmu.


kuritur [MHUX kuridur]
kurutur [MHUX kurudur]
(varjanti)

kwadru [MHUX kwatru]
inkwatru [MHUX inkwadru]
inkwadra [MHUX inkwatra]

la ġenba [= għall-ġenb]
la Maltija [= bi stil Malti, kif jagħmlu l-Maltin]
la mejta
la ħanżira

labranzetta
lambranzetta
(varjanti)

ladarba [= issa la]
	Ladarba noħroġ mill-ħabs, se nibdel ħajti.

lakemm [= kemm]
	Mhux lakemm tgħidlu li għandu żball.

lanqas
	Jien la rrid din u lanqas l-oħra.
	Lanqas ħaqq li tajtni qatgħa bħal din.
għall-anqas / għall-inqas
	Għall-anqas ma kissrulix il-fanali tal-karozza wkoll! 
mill-anqas / mill-inqas
	Mindu widdibtu, lili qed ifittixni mill-anqas.
	Dan l-eżerċizzju trid tagħmlu mill-anqas erba’ jew ħames darbiet kuljum.
tal-anqas / tal-inqas
	Tal-anqas ma qabadx miegħi l-prinċipal ukoll!
	Infaqna ħafna flus imma tal-anqas ir-riżultati issa jidhru.

ilbieraħ
	Ilbieraħ ġrat diżgrazzja li se nibqgħu niftakruha.
bħall-bieraħ
	Bħall-bieraħ ġimgħa għamlet dik il-maltempata kbira.
għall-bieraħ
mill-bieraħ
	Dan kif mill-bieraħ sal-lum dawwart il-ħsieb?
sal-bieraħ
tal-bieraħ
	Il-ftehim tal-bieraħ kien pass importanti lejn il-liberalizzazzjoni tal-midja.

ilbiraħtlula
	Ilbieraħ kien il-Ħadd u lbiraħtlula s-Sibt.
bħall-biraħtlula
għall-biraħtlula
mill-biraħtlula
	Mill-biraħtlula għaddew jumejn u għadek ma qdejtnix.
sal-biraħtlula
	Sal-biraħtlula konna rċevejna aktar minn mitt applikazzjoni.
tal-biraħtlula
(Mingħajr ie u mingħajr r fl-aħħar.)

leheġ (v.) [MHUX bl-għ]
seraq (MUDELL)
fehem (MUDELL)
	jilehġu / jilhġu (huma) (varjanti)
	jisirqu / jifhmu (MUDELLI)
	jisahru / jishru (sahra overtime)

lembuba [MHUX lenbuba]

liema bħali
liema bħalek
liema bħalu
liema bħalha
liema bħalna
liema bħalkom
liema bħalhom

lil hawn

lil hemm

lil hinn

linji gwida

illaħwa
	Illaħwa, x’ħuta qbadt!
xi llaħwa
	Xi llaħwa qed tgħid illum?

il-lejla
	Din hija l-lejla li ili nistenna għomri kollu
illejla [= tard illum]
	Illejla inkwetat u m’għandix aptit niekol.
	Illejla niltaqgħu fit-tmienja ħdejn Bieb il-Belt.
għal-lejla
mil-lejla
sal-lejla
tal-lejla

illum
	Illum nagħlaq snini.
	Illum ma trid tistagħġeb b’xejn.
	L-ittra bgħatthielu llum u jirċeviha għada.
għal-lum
bħal-lum
mil-lum
	Se naqilbu l-folja u mil-lum ’il quddiem m’intix se tara ċenteżmu ieħor mingħandi.
sal-lum
	Dan kif mill-bieraħ sal-lum dawwart il-ħsieb?
	Il-pakkett ilu ħmistax li ntbagħat imma sal-lum għadu ma wasallix.
tal-lum
	Iż-żgħażagħ tal-lum għandhom wisq iktar xi jtellifhom minn ta’ dari.

lura
	Min ġej ’il quddiem u min sejjer lura.

madanakollu, madankollu [= iżda]
	Jgħidu li jħobbuh; madankollu, ħadd ma mar jarah.

madwar
	Eżatt ma nafx, imma ngħidlek li kien hemm madwar tletin ruħ b’kollox.
	Mort mixja madwar ir-raħal.

maġenb [= fuq naħa waħda ta’]
	Joqgħod sewwasew maġenb il-knisja.

magna (MHUX makna)
makkinarju

Magreb [MHUX Magħreb]

manġapassiġġa
	Hekk sewwa! Il-mara taħdem u int manġapassiġġa.

matul [= għal kemm itul]
	Matul il-lejl għamlet ħafna xita.

mifqugħ mifqugħa mifqugħin
miksur  miksur a miksur in (MUDELL)

minbarra [= apparti, apart from]
	Minbarra l-impjieg, trid tlaħħaq ukoll max-xogħol tad-dar.

minflok
	Minflok ma jgħinna, dejjem insibuh itellifna.

minfuq [= minkejja li]
	Għandu tort, u minfuq irid jieħu tiegħu.
	Minfuq li ppruvajt ngħinu, dar kontrija.
minn fuq
	Malli sema’ li wasalna, niżel minn fuq biex jagħtina merħba.

mingħajr
	Mingħajr flus ma tagħmel xejn.

mingħalija [= sa fejn nista’ niftakar]
mingħalik
mingħalih
mingħaliha
mingħalina
mingħalikom
mingħalihom
	Jien kien mingħalija li inti kont taf b’kollox.

mingħand
	Il-bolol jinxtraw mingħand tal-gazzetti.
	Kif kont hemm, xtrajt kollox mingħandu.

minn bejn

minn daqqiet
minn xi daqqiet

minn fejn

minn tagħna [= dħuli]

minnufih [= dlonk]
	Tħallix żmien iktar, itlaq minnufih.

minn xi daqqiet

mija (s.)
mijiet (pl.)

imnalla / mnalla
	Imnalla ġibtuh intom l-inbid.

mogħdija (s.)  mogħdijiet (pl.)
moħqrija       moħqrijiet       (MUDELLI)

nagħġa (sg.)
nagħaġ (pl.) [MHUX ngħaġ]

naħnaħ [MHUX nagħnagħ]

nett
Frażijiet li t-tieni element lessikali tagħhom huwa nett jinkitbu mifrudin.
	mill-bidu nett
	il-bidu nett
	fuq nett
	quddiem nett
	l-ewwel nett
	l-aħħar nett
	it-tarf nett
	taħt nett
	wara nett
	l-isbaħ nett

nofsiegħa [12:30 am jew pm]
in-nofsiegħa [= 12.30 am jew 12.30 pm]
	Ħarġet mal-ħbieb, u missierha mar jiġborha fin-nofsiegħa ta’ filgħodu.
nofs siegħa [= kull perjodu ta’ 30 minuta] (medda ta’ ħin ta’ 30 minuta)

nofsillejl [= 12.00 am]
	F’nofsillejl ftaħna x-xampanja u xtaqna s-sena t-tajba lil xulxin.

nofsinhar [= 12.00 pm]
	F’nofsinhar kulħadd jieqaf mix-xogħol għall-ikel.
	F’nofsinhar bumm konna nduru madwar il-mejda b’regolarità militari.
wara nofsinhar [= wara 12.00 pm]
	Wara nofsinhar id-dell jibda jitwal.
waranofsinhar [= minn nofsinhar sa kmieni filgħaxija] (il-medda ta’ ħin minn nofsinhar sa qabel filgħaxija)
	Il-waranofsinhar it-tajjeb.
	Għaddejt il-waranofsinhar kollu naqra u issa għandi moħħi mixrub.

nofstanhar (sg.)
	Dam nofstanhar jilgħab mal-karozza.
nofstanhari (pl.)
	Fis-sajf il-ħaddiema tal-gvern jaħdmu bin-nofstanhari.
nofstanharijiet (pl.)

pan-Afrikan

peprin [MHUX pepprin]

pereżempju [= bħala eżempju]
	Int, pereżempju, għal xiex ġejt hawn dalgħodu?

perkażu [= bħala eżempju]
	Imma jekk, perkażu, ikunu qed jitkellmu bejniethom, m’għandekx tindaħal.

pezzakustjoni [= ġellied, kustinjuż]
	Mindu dak il-pezzakustjoni daħal jaħdem magħna, spiċċaw il-paċi u l-għaqda ta’ bejnietna.

poliklinika

postpost-Moderniżmu

predikatur

prietka [MHUX priedka]

Prim Ministru

prim’awla

primadonna

pro-Ingliż + (prefiss + sing + ittra kapitali)
pro-Taljan

psewdointellettwali

qabelxejn [= fil-bidu nett]
	Qabelxejn, nirringrazzja lil ommi għax kienet hi li xettlet fija l-imħabba lejn l-arti.

qanpiena (sg.) [MHUX qampiena]
qniepen (pl.)

raba’ = għelieqi (bl-appostrofu bħar-4 wieħed)

radjudramm
	Fis-sittinijiet, il-palk sab żvog ġdid fir-radjudramm minn fuq ir-Rediffusion.

resaq
jien rsaqt [MA TIBDIEX bl-e]
jien ħriġt
jien smajt
L-"e" li nisimgħu hija l-"e" tal-leħen.

risq [MHUX riżq]

rkoppa [MHUX rkobba]
għarkopptejh/għarkupptejh (varjanti) [MHUX għarkobbtejh/għarkubbtejh]

ruxxmata [MHUX ruxmata]

sadanittant, sadattant [= f’din il-medda ta’ ħin/żmien]
	Sadanittant, in-naħa l-oħra tal-Belt kienet qed isseħħ storja tinkiteb.

sa fejn

safrattant [= minkejja kollox]
	Safrattant dak li ried jagħmel, xorta għamlu.

sakemm [= sa dak il-ħin/iż-żmien meta]
	Beħsiebni niġi, sakemm ma jinqala’ xejn.
	Sakemm wasal sidu, il-qattus laħaq għamel straġi fil-kċina.

santafjakka [= lajma kbira]
	Jinżel ikaxkar saqajh mat-triq, bis-santafjakka.

santapaċenzja [= lajma u sabar kbir]
	Is-santapaċenzja, kif qridtni!

sekond kuġin

semiawtomatiku
semifinali

sewwasew [= eżattament]
	Il-logħob se jibda sewwasew issa.

siegħa (sg.)
sigħat (pl.) [MHUX siegħat]

sikktu
	jien f’sikkti [MHUX f’sikti]
	int f'sikktek [MHUX f’siktek]
	hu f'sikktu [MHUX f’siktu]
	hi f'sikkitha [MHUX f’sikitha]
	aħna f'sikkitna [MHUX f’sikitna]
	intom f'sikkitkom [MHUX f’sikitkom]
	huma f’sikkithom  [MHUX f’sikithom]

sindku

skansafaċendi [= għażżien, skartatur]
	Dak skansafaċendi; torbotx fuqu.

skont [MHUX skond]

sogħobbih
	jiena 	jisgħobbija
	inti 	jisgħobbik
	huwa 	jisgħobbih
	hija 	jisgħobbiha
	aħna 	jisgħobbina
	intom 	jisgħobbikom
	huma 	jisgħobbihom
		Jisgħobbija li ma nistax niġi miegħek illum.
		Imxi sewwa ma’ ta’ taħtek, biex ma jisgħobbikx minn għemilek.
	ma jisgħobbikx [MHUX ma jisgħobx bik]

sottokumitat

stabene [= għani, għandu ħafna ġid]
	Miskin il-fqir għax ibati l-ġuħ, min ikun stabene lanqas jinduna bl-għoli tal-ħajja.

stagħġeb
Il-konjugazzjonijiet kollha huma stagħġ-
	nistagħġeb
	ma jistagħġbux
	stagħġbet
	ma stagħġibniex
	Stagħġbu! (Imperattiv)
	Tistagħġbux! (Imperattiv)

subien [MHUX subjien]

ta [taqsira ta’ "tafx"] (bla appostrofu)
	anke jien ta!

tabilħaqq [= tassew]
	Għandu karattru tabilħaqq skifuż.
	Tabilħaqq, għandek raġun.

tabirruħ
tabirruħu [= taparsi]
	Għaddiet minn quddiemi, iżda għamilt tabirruħi li ma rajthiex.

tampar [= għandu l-istess età ta’]
	Oħtok u ħija tampar xulxin.
	Il-mamà tiegħu tampari.

taparsi
	Taparsi mhux qed nisma’ dak li qed tgħid fuqi.

tassew
	Dun Karm kiteb poeżiji tassew sbieħ.

tefgħa ta’ ġebla ’l bogħod
kisra (MUDELL)

tfigħ (nom astratt) mhux bil-ie anke jekk il-ħsejjes talħ, l-h, l-għ u l-q jġebbdu u jtawlu l-i, dak għax huma glottali (ill-fond tal-ħalq

teledramm
	Tkun xi tkun il-kwalità artistika tiegħu, it-teledramm bil-Malti dejjem popolari.

terz’ordni

terza persuna

tiela’ (MUDELL nieżel)
	hu u tiela’
	hu u nieżel
tielgħa (MUDELL nieżla)
	hi u tielgħa
	hi u nieżla
tiela’ telgħa
nieżel niżla

tieba / tjieba

 l-uġigħ (n. astratt) [MHUX bl-ie]
il-kbir (MUDELL)
il-weġagħat (pl.)
il-k bar at (MUDELL/kbarat) (l-e hija tal-leħen) 

użufrutt
	Id-dar tal-ulied, imma l-ġenituri għandhom l-użufrutt tagħha.

viċi sindku

viċirè

wiċċ (s.)
uċuħ (pl.) [MHUX uċuh]

xahar (sg.)
	xahri (Mudell: laħmi)
xhur (pl.)

xbieha (sg.) [MHUX xbiha]
xbihat (pl.)
xebbah (v. perfett)
jxebbah (v. imperfett)

xema’ = wax

xemgħa (s.) = candle
xemgħat (pl. determinat li jintuża bejn 2 u 10) = camdles
xema’ (pl. indeterminat) = candles
	u fil-knisja ringieli ta' xema’ kullimkien.

xhieda (= testimonjanza / nies li jixhdu) [MHUX xiehda]

xogħol (sg.) (Mudell: laħam)
	xogħli (Mudell: laħmi)
xogħlijiet (pl.) (Mudell: laħmijiet)

żagħżugħ (sg.) (mudell: żarbun)
żgħażagħ (pl.) (mudell: żraben)

żball (sg.)
Żbalji (pl.)

żgħir
k bir (MUDELL)
żgħira
kb ira (MUDELL)
żgħar
kbar (MUDELL)

iżżejjed [= wisq]
	Issa żżejjed! Wissejtek kemm-il darba u se jkolli nirrappurtak.

żieda / żjieda

zoptu [MHUX zobtu]
soptu [MHUX sobtu]
(varjanti)

-----

Il-Ħames Prinċipji tal-Ortografija tal-Lingwa Maltija

1) Prinċipju Fonetiku (tikteb kif tisma’)

2) Prinċipju Fonoloġiku 
	tinterpreta l-ħsejjes li tisma’
	it-telf tal-leħen - bieb[biep] ħadid[ħadit] kasti[kastik]
	l-assimilazzjoni parzjali - L+N = NN btala[ptala]
				  - N+L = LL sbieħ[żbieħ]
	biex tissalva l-konsistenza fonoloġika u morfoloġika

3) Prinċipju Etimoloġiku / Storiku
	in-nisel tal-kelma / l-istorja tal-kelma
	iżomm rabta mal-istorja tal-lingwa tagħna
	għ/h; h: hena hieni henjin (bl-h) però jinqraw bil-ħ (hieni u henjin)
	Il-kitba tagħhom tħaffef ix-xogħol tal-morfoloġija u mhux ixxekklu. (forom tan-nomi, forom tal-verbi, eċċ.)
	Distinzjoni bejn omofoni - ors/għors
	Valur ikoniku - rabta mal-istorja.
	Vokali etimoloġika: mara importanti
	Il-kontinwità storika ta' ħsejjes tradizzjonali bil-valur ikoniku tagħhom.

4) Prinċipju Morfoloġiku
	Niktbu skont il-mudelli.
	il-bażi tal-grammatika tal-Malti
	L-integrità tal-forom tal-morfoloġija introflessiva Semitika (għerq bil-forom).

5) Prinċipju Viżiv
	Niktbu kif imodrrijin naraw il-kelma fil-lingwa li ħadnieha minnha.
	Dan il-prinċipju ma jibnix fuq il-prinċipji l-oħra għax dan jirrifletti l-iżvilupp tal-Malti meta jissellef kliem minn lingwi oħrajn (Sqalli, Taljan u Ingliż).
	Dan il-kriterju japplika għall-ismijiet ta' persuni, l=ismijet ta' postijiet u xi kliem ieħor (roundabout, Corinthia)
	Nevitaw il-kitba ta' kliem stramb.

Agħti l-prinċipji tal-ortografija, enumerati skont l-ordni ta' kif jiġu applikati:
	Nru		Prinċipju                 Tip
	---		---------                 
	1		Fonetiku                  ie
	2		Fonoloġiku                assimilazzjoni
	3		Storiku/Etimoloġiku       h (xagħar month JINKITEB xahar), għ ’ (sengħa year TINKITEB sena),	 i etimoloġika (mmens TINKITEB immens) NEQSIN / REPLACED u ŻEJDA (taqra’ TINKITEB taqra)
	4		Morfoloġiku               konjugazzjoni, binja, il-forma tal-kelma (laqa’ (n.) FLOK laqgħa (n.)) (noqogħd TINKITEB noqgħod)
	5		Viżiv                     ismijiet, Deċiżjonijiet 2, Ingliż, ittra kapitali fil-bidu tas-sentenza, fullstop

Għaliex il-Malti għandu dawn il-ħames prinċipji?
Għaliex ma ntagħżlitx ortografija fonetika għalkollox?
X'riedu jiksbu jew isalvaw dawk li ma bbażawx ir-regoli fuq il-fonteika biss?
	Ir-raġunijiet ewlenin huma l-konsistenza fonoloġika, insalvaw l-integrità tal-għerq, il-kontinwità storika ta' ħsejjes tradizzjonali bil-valur ikoniku tagħhom, l-integrità tal-forom tal-morfoloġija introlessiva Semitika u biex nevitaw il-kitba ta' kliem stramb li jtellifna waqt il-qari.

-----





